page_title: Welkom bij Hedy!
---
<div class="-mx-16 -my-12 px-16 py-8 mb-8 bg-cover flex items-center" style="background-image: url(/images/header.jpg); height: 250px; position: relative;">
  <div class="flex-1">
    <h1 class="font-bold font-slab text-white text-6xl text-shadow-md tracking-wide">Hedy</h1>
    <h2 class="font-sans font-light text-white text-shadow-md tracking-wide my-1">Een graduele programmeertaal</h2>
  </div>
  <div class="flex-none">
    <a class="green-btn text-white px-8 py-4" href="/hedy?lang=nl">Probeer het uit</a>
  </div>
</div>

## Wat is een graduele programmeertaal?

Programmeren is lastig te leren. Niet dat het nou perse zo lastig is hoor! Maar je moet een hoop codes uit je hoofd leren. Net als bij leren lezen, moet je ook een hoop oefenen.
Nu lees jij deze zinnen zonder problemen. Maar misschien weet je nog wel dat het in groep 3 nog lettertje per lettertje ging.
Zo is het bij programmeren ook, met wat oefening kan het jou zeker lukken.

Het fijne van Hedy is dat Hedy een *graduele* programmeertaal is. Dat betekent dat je niet alle regels tegelijk hoeft te leren. Dat gaat namelijk stap voor stap. De eerste levels hebben nog maar weinig regels, zodat je rustig kan wennen aan programmeren.
Ieder level voegen we nieuwe regels toe, en zo leer je steeds nieuwe *commando's*. Commando's zijn opdrachten die een computer kan lezen.

## Waarom is Hedy gradueel?

In deze video legt Felienne, de maker van Hedy, er meer over uit. Deze video is op dit moment alleen nog in het Engels beschikbaar.

<center>
<iframe width="560" height="315" src="https://www.youtube.com/embed/EdqT313rM40" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</center>

## Voor wie is Hedy bedoeld?

Hedy is bedoeld voor alle kinderen die willen leren programmeren! Het is daarbij wel nodig om al goed kunnen lezen, zo ongeveer AVI-M5 (Analyse van Individualiseringsvormen) is wel nodig denken wij. AVI is een term die gebruikt wordt om het leesniveau aan te geven.

## Moet ik al iets kennen of weten?
Nee, je hebt geen ervaring nodig met programmeren, maar als je al eerder Scratch hebt gedaan, dan zullen sommige codes je wel bekend voorkomen.

## Is Hedy gratis?

Ja! Cadeautje van de Universiteit Leiden. Hedy is naast gratis ook 'Open source', dat betekent dat iedereen die al kan programmeren, ons kan helpen om nieuwe stukjes van Hedy te maken. Je kunt de code vinden op [GitHub](https://github.com/Felienne/hedy).
Als je Hedy leuk vindt, dan vinden we een [donatie](https://www.steunleiden.nl/project/hedy?locale=nl) wel heel fijn!

## Moet ik iets installeren?

Nee, Hedy werkt in je 'browser', dat is het programma waarmee je nu ook deze site bekijkt, bijv. Chrome, Edge, of FireFox. Hedy doet het ook op je telefoon of je tablet.
