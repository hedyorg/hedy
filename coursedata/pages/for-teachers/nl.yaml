title: "Hedy documentatie"
sections:
    - title: "Introductie Hedy"
      subsections:
        - title: "Wat is Hedy?"
          text: |
                Hedy is een tekstuele programmeertaal speciaal ontwikkeld voor jongeren.
                In tegenstelling tot andere programmeertalen voor kinderen zoals Scratch, maakt Hedy geen gebruik van codeblokken, maar is het een tekstuele programmeertaal.
                Met Hedy leer je dus codes typen zoals de echte programmeurs dat doen, maar in kleine stapjes en met speelse opdrachten.

                Zo functioneert Hedy als opstapje naar de echte programmeertalen zoals Python op een laagdrempelige en vooral leuke manier!

                Hier vind je een (Engelstalige) [video](https://www.youtube.com/watch?v=EdqT313rM40&amp;t=2s) over hoe Hedy tot stand is gekomen.
        - title: "Doelgroep"
          text: |
                Hedy is ontwikkeld met het oog op kinderen in de bovenbouw van de basisschool en de onderbouw van het voortgezet onderwijs.
                Het is belangrijk dat de leerlingen goed kunnen lezen, dus AVI-M5 is wel een vereiste.
                De leerlingen (en leraren!) hoeven geen programmeerervaring te hebben om met Hedy aan de slag te kunnen.
        - title: "Hoe werkt Hedy?"
          text: |
                Hier vind je een [introductievideo](https://www.youtube.com/watch?v=CvButplmN64) over Hedy, waarin Felienne de eerste basics uitlegt.
        - title: "Lesgeven met Hedy"
          text: |
                Hedy werkt met levels, waarin steeds een extra commando wordt uitgelegd. Bij ieder level hebben wij een aantal opdrachten ontwikkeld om goed met de nieuwe commando's te kunnen oefenen.
                Deze opdrachten kunnen de leerlingen zelfstandig doen, maar kunnen ook gebruikt worden in klassikale lessen. De lesopzet voor deze lessen zijn te vinden in de handleiding voor leerkrachten.
                De lesopzet en opdrachten zijn stapje voor stapje uitgewerkt, zodat ook de minder digitaal onderlegde leerkrachten er mee uit de voeten kunnen.

                Voor de zeer creatieve leerkracht is Hedy uiteraard ook geschikt voor zelfontworpen opdrachten en lesprogramma's!
        - title: "Apparaten"
          text: |
                Hedy is werkt via internet en werkt op alle apparaten waar een browser (Google Chrome, FireFox, Edge etc) op staat, dus laptops, chromebooks, tablets en telefoons zijn allemaal geschikt.
                Je hoeft niets te downloaden om met Hedy te kunnen werken.
    - title: "Voorbereidingen"
      subsections:
        - title: "Voorkeurstaal kiezen"
          text: |
                Wanneer leerlingen een profiel aanmaken is het de bedoeling om een 'voorkeurstaal' te kiezen. Hedy zal dan altijd te zien zijn in deze taal.
                Deze taal wijzigen kan altijd, ga hiervoor naar 'Mijn profiel' en vervolgens weer 'Mijn profiel'.
                Per december 2021 is het verplicht op een voorkeurstaal te kiezen. 
                Wanneer jouw account of de accounts van jou leerlingen eerder is aangemaakt zal er een melding verschijnen dat de voorkeurstaal ontbreekt.
                Schrik niet! Navigeer hiervoor ook naar 'Mijn profiel' en pas het aan in jouw instellingen. 
                Tot die tijd zal Hedy te zien zijn in jouw browser taal en wanneer deze niet wordt ondersteund bestaat het Engels.
        - title: "Opslaan"
          text: |
                Als je bent ingelogd, zie je in de blauwe balk nu ook Mijn profiel en Mijn programma's. Die tabjes hebben je leerlingen ook.
                Bij mijn programma's vind je alle programma's terug die je hebt opgeslagen.

                Je kunt je projecten simpel opslaan door je project een naam te geven in het witte balkje en dan op de groene knop Code opslaan ernaast te klikken.

                Veel programmeer plezier!
    - title: "Lesgeven met Hedy"
      subsections:
        - title: ""
          text: |
                Hedy is opgebouwd uit verschillende levels, waarin de leerlingen steeds één of meerdere nieuwe vaardigheden leren.
                Wij raden aan om per les één Hedy level te behandelen. Zo leren uw leerlingen stapje voor stapje programmeren en kan de nieuwe stof inslijpen voordat u naar het volgende level gaat.
                In onze levels hanteren we deze structuur:
        - title: "Introductie"
          text: |
                In de introductie van uw programmeerles activeert u de voorkennis van uw leerlingen.
                Door een korte herhaling van de vorige les zitten de nieuwe commando's en veelgemaakte fouten weer vers in het geheugen van uw leerlingen en zijn ze klaar om een nieuw level te ontdekken!
        - title: "Instructie van nieuwe concepten en commando's"
          text: |
                Nieuwe concepten en commando's kunnen voor leerlingen soms erg lastig zijn om te begrijpen.
                Het is daarom van belang dat u als leerkracht het juiste gebruik van de nieuwe commando's voordoet aan de klas.
                Voornamelijk in de lagere levels, waarin de programmeerconcepten geheel nieuw zijn voor uw leerlingen, kan het lastig zijn om de concepten te begrijpen.
                Het tonen van voorbeelden maakt een abstracte uitleg (bijvoorbeeld over 'Wat is een variabele?') herkenbaar voor de leerlingen ('Kijk, de variabele huisdier wordt vervangen door hond!').
        - title: "Inoefening van nieuwe commando's"
          text: |
                Voordat uw leerlingen met de avonturen aan de slag gaan, wordt aangeraden om de leerlingen even te laten oefenen met de nieuwe commando's.
                Op deze manier kunnen de leerlingen de commando's goed in de vingers krijgen, zonder dat de commando's meteen in lange codes verwerkt zitten.
                De probeerknoppen zijn hierbij erg handig. Na enige oefening kunnen de leerlingen aan de slag met de avonturen.
        - title: "Aan de slag"
          text: |
                Bij elk Hedy level zijn verschillende avonturen te vinden in de roze tabbladen.
                De avonturen staan geordend van makkelijk naar moeilijk, dus het is het beste om de leerlingen te laten beginnen met het verhaalavontuur en daarna naar rechts te werken.
                Uiteraard hoeven de leerlingen niet bij alle levels alle opdrachten te maken, en kunt u zorgen voor een leuke afwisseling in de opdrachten per les.
                De avonturen bevatten over het algemeen een voorbeeldcode, die met de groene knop in de hoek van het voorbeeld gekopieerd kunnen worden naar het werkveld.
                Hierna kunnen de leerlingen de code zelf een keer proberen en kunnen ze zelf de code aanpassen om er hun eigen project van te maken.
                Stimuleer de leerlingen om hun eigen ideeën toe te voegen aan de code, en hun eigen varianten van de codes te creëren!
        - title: "Quiz"
          text: |
                Om te testen of uw leerlingen de nieuwe concepten en commando's volledig begrepen hebben, kunt u de leerlingen de quiz laten invullen.
                Dit zijn 10 multiple-choice vragen over de leerstof van het desbetreffende level.
        - title: "Evaluatie"
          text: |
                Sluit de les af met een korte evaluatie; Wat hebben de leerlingen ontdekt? Van welke fouten hebben ze kunnen leren? En het allerbelangrijkste: Wat hebben ze gemaakt?
                Leerlingen vinden het vaak leuk om hun eigen creaties aan hun klasgenoten te laten zien, dus het is fijn om wat tijd over te houden aan het einde van elke les voor wat presentaties van de gemaakte codes.

    - title: "Veelgemaakte fouten"
      subsections:
        - title: ""
          text: |
                Van fouten kun je leren en dat geldt al helemaal bij programmeren!
                Fouten maken is onvermijdelijk en helemaal niet erg, maar het kan als leerkracht soms nog knap lastig zijn om foutjes van leerlingen op te sporen en op te lossen.
                Vooral als de codes door de levels heen almaar langer worden... Daarom hebben wij hier per level een lijst gemaakt van de meest gemaakte fouten door leerlingen en de oplossingen.
        - title: "Veelgemaakte fouten in level 1"
          text: |
                In level 1 zijn dit veelgemaakte fouten door de leerlingen:

                - Leerlingen vergeten de commando's te typen en schrijven bijvoorbeeld code's zonder te beginnen met print. Los dit op door het juiste commando vooraan de regel te typen.
                - Leerlingen typen de commando's met een hoofdletter, waardoor de commando's niet meer werken. Commando's moeten getypt worden in kleine letters.
                - Soms krijgen de leerlingen meldingen van de browser dat Hedy niet werkt. De oplossing is om de pagina opnieuw te laden.

                Tekenturtle:
                - De leerlingen laten het pijltje soms uit beeld lopen, waardoor ze denken dat de code het niet doet. Gebruik in dat geval kleinere getallen.
                - De leerlingen weten niet hoe de turtle achteruit kan lopen. Dit kan door de turtle mingetallen te laten lopen, bijvoorbeeld -100.
        - title: "Veelgemaakte fouten in level 2"
          text: |
                In level 2 zijn dit veelgemaakte fouten door de leerlingen:

                - Leerlingen maken spelfouten in de commando's.
                - Leerlingen vergeten bij ask de variabele eerst te noemen en gebruiken ask hetzelfde als in level 1. Vanaf level 2 heeft een ask commando altijd eerst een variabelenaam en een is nodig.
                Bijvoorbeeld `ask Hoe heet je?` oplossing:  `naam is ask Hoe heet je?`
                - Leerlingen vergeten de commando's te typen en schrijven bijvoorbeeld code's zonder te beginnen met print.
                - Leerlingen gebruiken het commando echo, maar dat werkt alleen in level 1. In level 2 kun je het gegeven antwoord herhalen door de variabele te gebruiken.
                - Leerlingen gebruiken geen komma's bij het maken van een opsomming.
                Bijvoorbeeld: `dieren is hond kat` oplossing: `dieren is hond, kat`
                - Leerlingen gebruiken komma's na een printcommando, dit kan niet.
                Bijvoorbeeld: `print Hallo, ik ben Hedy.` oplossing: `print Hallo ik ben Hedy`
                - Leerlingen gebruiken de naam van hun variabele ook als woord in een print commando, maar dat kan pas vanaf level 3.
                Bijvoorbeeld:
                <pre class="no-copy-button" id="2">
                dier is hond, kat, koe
                print Het leukste dier is…
                print dier at random
                </pre>
                In regel 2 van deze code staat het woord dier, terwijl dat ook de naam van de variabele is. Los dit op door de variabele een andere naam te geven, bijvoorbeeld:
                <pre class="no-copy-button" id="2">
                dieren is hond, kat, koe
                print Het leukste dier is...
                print dieren at random
                </pre>
        - title: "Veelgemaakte fouten in level 3"
          text: |
                In level 3 zijn dit veelgemaakte fouten door de leerlingen:

                - Dezelfde fouten als bij level 2.
                - Leerlingen vergeten de aanhalingstekens aan beide kanten te zetten.
                Bijvoorbeeld: `print 'Hallo ` Oplossing: `print 'Hallo'`
                - Leerlingen gebruiken de verkeerde aanhalingstekens. Het correcte aanhalingsteken is ' deze vindt je op de meeste toetsenborden naast de enterknop. Andere aanhalingstekens zoals de dubbele aanhalingstekens &quot; of het schuine aanhalingsteken ` (op de meeste toetsenborden linksboven samen met ~).
                - Leerlingen vergeten dat ook bij ask aanhalingstekens gebruikt moeten worden.
                Bijvoorbeeld: `naam is ask Hoe heet je?` oplossing `naam is ask 'Hoe heet je?'`
                - Leerlingen gebruiken hoge komma's na een print commando. Bijvoorbeeld:
                <pre class="no-copy-button" id="3">
                print 'Er lopen twee oma's door het park'
                </pre>
                Oplossing: Gebruik de andere hoge komma (naast de 1 toets met het ~)
                <pre class="no-copy-button" id="3">
                print 'Er lopen twee oma`s door het park'
                </pre>
                Oplossing 2: Gebruik geen hoge komma en spel het woord fout.
                <pre class="no-copy-button" id="3">
                print 'Er lopen twee omas door het park'
                </pre>
        - title: "Veelgemaakte fouten in level 4"
          text: |
                In level 4 zijn dit veelgemaakte fouten door de leerlingen:

                - Fout: Leerlingen vergeten het woord print bij een if commando.

                <pre class="no-copy-button" id="4">
                if naam is Hedy 'leuk'
                else 'minder leuk!'
                </pre>
                Oplossing: gebruik twee keer een print commando na een if commando
                <pre class="no-copy-button" id="4">
                if naam is Hedy print 'leuk'
                else print 'minder leuk!'
                </pre>

                - Fout: Leerlingen gebruiken twee verschillende namen voor dezelfde variabele.
                <pre class="no-copy-button" id="4">
                paard is ask 'Hoe heet jouw paard?'
                if naam is Bonfire print 'leuk'
                else print 'minder leuk!'
                </pre>

                Oplossing: Gebruik altijd dezelfde naam voor een variabele. Controleer ook of de variabelenaam enkelvoud of meervoud is, daar lees je gemakkelijk overheen (antwoord/antwoorden).
                <pre class="no-copy-button" id="4">
                paard is ask 'Hoe heet jouw paard?'
                if paard is Bonfire print 'leuk'
                else print 'minder leuk!'
                </pre>

                - Fout: Leerlingen vergeten beide aanhalingstekens bij de print commando's.
                <pre class="no-copy-button" id="4">
                if naam is Hedy print leuk
                else print 'minder leuk!
                </pre>
                Oplossing: Gebruik altijd twee aanhalingstekens per printcommando, een vooraan en een achteraan.
                <pre class="no-copy-button" id="4">
                if naam is Hedy print 'leuk'
                else print 'minder leuk!'
                </pre>

                - Fout: Leerlingen gebruiken aanhalingstekens rond de naam van de variabele.
                <pre class="no-copy-button" id="4">
                if 'naam' is 'Hedy' print 'leuk'
                else print 'minder leuk!'
                </pre>
                Oplossing: rond een variabele moeten geen aanhalingstekens.
                <pre class="no-copy-button" id="4">
                if naam is Hedy print 'leuk'
                else print 'minder leuk!'
                </pre>

                - Fout: Leerlingen geven variabelen namen met meerdere woorden.
                <pre class="no-copy-button" id="4">
                gekozen deur is ask 'Welke deur kies jij?'
                </pre>
                Oplossing: Een variabelenaam mag maar een woord zijn.
                <pre class="no-copy-button" id="4">
                gekozendeur is ask 'Welke deur kies jij?'
                </pre>

                - Fout: Leerlingen willen dat bij de if meerdere antwoorden goed zijn.
                <pre class="no-copy-button" id="4">
                if naam is Jesse, David, Souf print 'jij bent grappig' else print 'jij bent niet grappig'
                </pre>
                Oplossing: Dit mag helaas niet, je mag maar een naam kiezen per if commando. Je kunt wel meerdere if commando's toevoegen zoals het voorbeeld hieronder:
                <pre class="no-copy-button" id="4">
                naam is ask hoe heet jij?

                if naam is Jesse print 'leuk'

                if naam is David print 'leuk'

                if naam is Souf print 'leuk'
                </pre>
                Alternatieve oplossing: Je kunt ook een lijstje maken met vrienden en Hedy laten controleren of het antwoord in het lijstje staat met in.
                <pre class="no-copy-button" id="4">
                vrienden is Jesse, David, Souf
                naam is ask 'Wie ben jij?'
                if naam in vrienden print 'leuk'
                else print 'minder leuk'
                </pre>
                - Fout: De leerlingen vullen bij ask hetzelfde in als bij de variabelenaam, dus de variabele wordt de zelfde waarde als de variabelenaam. In het voorbeeld hieronder was bijvoorbeeld het wachtwoord 'wachtwoord'
                <pre class="no-copy-button" id="4">
                wachtwoord is ask 'Wat is het wachtwoord?'
                if wachtwoord is wachtwoord print 'Je mag er door!'
                else print 'Verboden toegang!'
                </pre>
                Oplossing: Kies een andere naam voor je variabele
                <pre class="no-copy-button" id="4">
                geheimwachtwoord is ask 'Wat is het wachtwoord?'
                if geheimwachtwoord is wachtwoord print 'Je mag er door!' else print 'Verboden toegang!'
                </pre>

                - Fout: Leerlingen gebruiken hoge komma's na een print commando.
                <pre class="no-copy-button" id="4">
                print 'Er lopen twee oma's door het park'
                </pre>
                Oplossing: Gebruik de andere hoge komma (naast de 1 toets met het ~)
                <pre class="no-copy-button" id="4">
                print 'Er lopen twee oma`s door het park'
                </pre>
                Oplossing 2: Gebruik geen hoge komma en spel het woord fout.
                <pre class="no-copy-button" id="4">
                print 'Er lopen twee omas door het park'
                </pre>
        - title: "Veelgemaakte fouten in level 5"
          text: |
                In level 5 zijn dit veelgemaakte fouten door de leerlingen:

                - Dezelfde fouten als in level 4 (zie level 4)
                - De leerlingen vergeten vaak een woord in het commando: repeat 3 times print. Voornamelijk het woord 'times' of het woord 'print' worden vaak vergeten.
                - Het woord repeat wordt vaak fout gespeld (bijvoorbeeld, repeet, repaet of repeate).